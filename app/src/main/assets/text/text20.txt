-אדם-
אתה שם ?
-אלוהים-
כן
-אדם-
אתה בטוח שאתה שם?
-אלוהים-
כן
-אדם-
ב'ואנה
שמע
לא רוצה להעליב אותך...
אבל אתה בלוף אחד גדול !
-אלוהים-
כן
-אדם-
כל מיני אנשים המציאו אותך,
אולי כי היה להם קשה בחיים...
אולי כי רצו לעשות כסף מכל מיני מסכנים...
אולי סתם כי אנשים מחפשים מציאות...
אבל לאמיתו של דבר
אתה לא קיים !!!
-אלוהים-
כן
-אדם-
אתה הבלוף הכי גדול שאני מכיר...
אתה סיפור למפגרים שכולם מספרים...
אתה פשוט שקר אחד גדול...
אתה לא קיים !!!
-אלוהים-
כן
-אדם-
אני מבין שזה קצת מוזר שאתה לא קיים ואני מדבר אליך חופשי...
יכול להיות שתפסת אותי ברגע של טמבליות,
אתה יודע מה
אולי אני פשוט טמבל שמדבר אליך...
אני סתם פסיכי שמדבר לאוויר...
-אלוהים-
אתה מה שאתה
-אדם-
נו טוב ...
נו טוב ...
יש התקדמות מצידך
אתה כבר לא אומר
 את ה"כן" הזה
 כל הזמן.
-אלוהים-
כן
-אדם-
והנה מגיע שוב ה"כן" הזה...
מה יהיה ?
 מה יהיה ?
-אלוהים-
כן
-אדם-
יאללה בוא נשבור את המעגל האינסופי הזה ...
זה מתחיל לשעמם אותי ...
...
תגיד תגיד
אם כבר אנחנו מדברים חופשי
אתה בכלל קיים ?
-אלוהים-
כן ולא
-אדם-
מה זו התשובה הזו ?
תחליט !!!
מה בין האפשרויות נכונה יותר:
כן- זה אומר שאתה קיים
לא- זה אומר שאתה לא קיים
אז אתה קיים או לא קיים?
-אלוהים-
קיים ולא קיים.
-אדם-
לא הבנתי
אתה קיים ולא קיים
באותו זמן?
ממש באותו רגע ?
-אלוהים-
באותו זמן
ובאותו רגע
-אדם-
לא הבנתי...
לא הבנתי...
איך זה בכלל אפשרי?
נראה שאתה מתחמק מלהשיב לי ישירות,
אתה קיים או לא?
-אלוהים-
כן ולא
-אדם-
לא מבין את התשובות האלה...
לא מבין את התשובות האלה...
-אלוהים-
כן
-אדם-
תגיד לי מה זה ה"כן" הזה כל פעם ?
מה אין לך מילים אחרות ?
אתה נשמע כמו תקליט סרוט
"כן"
ו"כן"
ן"כן"...
-אלוהים-
כן
-אדם-
לדבר איתך זה כמו לדבר אל הקיר !!!
איזה יאוש ...
איזה יאוש ...
ובכל זאת
 ובפעם האחרונה אני שואל:
מה המשמעות של ה"כן" הזה?
-אלוהים-
כן- במשמעות שמה שאמרת נשמע,
כן- במשמעות שזה מה שאתה חושב,
כן- במשמעות שזה מה שקורה.
-אדם-
סוף סוף תשובה מפורטת...
סוף סוף.
אז למה לשאר השאלות שלי לא נתת תשובה כזו ?
למה הסתפקת ב"כן" המעצבן הזה ?
-אלוהים-
השגות
או שאלות  שאינן דורשות תשובות
לא מייצרות התייחסות
-אדם-
אוקי,
אז עכשיו אני מבין למה לא הגבת שאמרתי שאתה סתם בלוף,
אבל למה לא ענית תשובה לשאלה:
האם אתה בכלל קיים?
-אלוהים-
ניתנה תשובה:
כן ולא
-אדם-
לא הבנתי את התשובה הזו.
תן הסבר ...
תן הסבר ...
-אלוהים-
נסביר את זה בצורת סיפור
-אדם-
יופי
אני אוהב סיפורים...
-אלוהים-
אתה הגיבור הראשי של הסיפור הזה
-אדם-
ובכלל אני אוהב סיפורים שאני הגיבור הראשי בהם  ...
-אלוהים-
תאר לעצמך שיש מולך עשרה חדרים בשורה
שוב
מולך בשורה ישרה עשרה חדרים.
-אדם-
כן הבנתי
עשרה חדרים בשורה
-אלוהים-
חדר ראשון כולו חשוך
כולו חשוך,
חדר שני קצת פחות חשוך ויש בו קצת יותר אור,
חדר שלישי גם הוא עם יותר אור מהחדר השני,
וכך הלאה.
-אדם-
אוקי הבנתי...
הבנתי...
בכל חדר קצת יותר אור.
-אלוהים-
והחדר העשירי כולו מואר באור חזק ובהיר
-אדם-
עד כאן בסדר.
-אלוהים-
עכשיו
מכניסים אותך לחדר הראשון,
החשוך.
-אדם-
נכנסתי,
נו...
 מה אני לא עושה בשבילך ...
-אלוהים-
ולא סתם,
מכניסים אותך לאותו חדר חשוך
לתקופה ארוכה של מספר חודשים.
-אדם-
ב'ואנה זה הרבה זמן להיות בחדר חשוך בלי אור,
אבל נניח...
אוקי,
אני בחדר החשוך מספר חודשים.
-אלוהים-
עכשיו מתוך החדר החשוך
אחרי הרבה לילות של חשכה,
בצר לך,
אתה קורמ לי ושואל:
האם יש בכלל אור בעולם?
-אדם-
אוקי...
-אלוהים-
והתשובה היא:
 כן ולא
-אדם-
ומה זה אומר?
-אלוהים-
אתה שבתוך הבית החשוך
 לך אין אור בעולם
בשבילך הכל חושך וחושך,
אצלך המציאות היום יומית היא חושך
ואף אחד לא יכול לשכנע אותך אחרת,
 זה ה"לא" בתשובה.
-אדם-
אוקי...
-אלוהים-
אבל מי שבחדר העשירי יכול להעיד שהכל אור,
וזה ה"כן" בתשובה.
-אדם-
מעניין...
מעניין...
אז זאת המשמעות של הכן ולא
מעניין.
-אלוהים-
כן
-אדם-
במחשבה שניה
 זה פשוט שטויות...
שטויות...
אפילו שאני אשב חודשים בחושך
מספיק שתגיד לי שיש אור אי שם ואני אאמין...
מספיק שתספר לי את זה...
-אלוהים-
לא
  זה לא מספיק שיסופר לך שיש אי שם אור,
  זה לא מספיק.
-אדם-
לא מספיק?
למה?
-אלוהים-
תפיסת המציאות העכשווית שלך היא:
 "הכל חושך"
כי אתה חי בחושך ימים רבים,
זה שאתה יודע שיש אי שם אור
זה לא משנה הרבה את החיים שלך.
-אדם-
למה?
-אלוהים-
כי אתה לא חי לפי הידע שלך
אלא לפי תפיסת המציאות שלך.
-אדם-
סיבכת אותי...
סיבכת אותי...
לא מבין על מה אתה מדבר,
עזוב אותי עכשיו מאור וחושך
תן דוגמה מהחיים עצמם ...
-אלוהים-
אנשים חיים בצער ומועקה גדולים,
זה שהם יודעים שיש אי שם אושר
זה לא ממש עוזר להם ביום יום,
הם שקועים בצער והמועקה שלהם.
-אדם-
הם נמצאים בחדר הראשון החשוך
לפי הסיפור שלך,
הם חיים את חייהם בחושך.
-אלוהים-
כן
-אדם-
כן את זה אני דווקא מכיר ...
 אז למה לא תלך ותגיד להם שיש אור ?
 -אלוהים-
 כי אין בזה הרבה טעם
 אנשים לא יאמינו,
 זה יחלוף לידם בתוך זרם האינפורמציה היום יומי ששוטף אותם,
 ויותר מזה
 אחרי זמן קצר זה יוביל לעוינות.
 -אדם-
  למה?
 -אלוהים-
 כל מה ששונה בחייך,
 ואפילו שאתה יודע שהוא נכון
 אתה עוין אותו.
-אדם-
יאללה
התחלת לעייף אותי,
בוא תגיד לי בקיצור
מה הפואנטה של כל זה.
-אלוהים-
אתה חי לפי התפיסה שלך את המציאות,
ולא לפי המציאות עצמה.
-אדם-
מה זה אומר ?
-אלוהים-
זה שאתה יודע שיש אור אי שם
זה לא עוזר לך כרגע
אם כל התפיסה שלך של המציאות היא חושך.
-אדם-
מצטער ...
מצטער ...
לא ירדתי לסוף דעתך.
-אלוהים-
כן
-אדם-
תגיד בינינו שאף אחד לא שומע,
 מבאס אותך שלא מבינים אותך ?
-אלוהים-
הבנה כמו חוסר הבנה,
אלה דברים שקורים בעולם.
-אדם-
 זהו עכשיו הכל מובן לי,
 בגלל שאתה לא קיים
 אין שם מישהו שיתבאס.
 -אלוהים-
 כן
 -אדם-
 טוב,
  בשיחה הזו שלנו
   לא יצא לי משהו ממך...
 אבל לפחות יש עם מי לדבר בעולם הזה.
 -אלוהים-
 כן
-אדם-
טוב התחלת לעייף אותי,
אז נפרד פה כידידים.
-אלוהים-
כן
-אדם-
כאן נסתיימה השיחה ראשונה
על "כן ולא"
שהיא התשובה הכי מדויקת לכל השאלות בעולם.
-אלוהים-
כן





































